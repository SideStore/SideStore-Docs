---
title: Guida per la risoluzione di problemi
description: Una guida per la risoluzione di problemi in situazioni senza codice di errore.
---

## Installazione

### Ho seguito le istruzioni ma non riesco a installare SideStore.

#### Istruzioni per Mac
1. **Autorizza il dispositivo**: Dopo aver collegato il tuo dispositivo iOS al Mac, assicurati di aver premuto "Autorizza" sia sul Mac che sul dispositivo iOS. Puoi verificarlo in questo modo:
   - Aprendo Finder (macOS 10.15 Catalina o successivi) o iTunes (macOS 10.14 Mojave e precedenti).
   - Disconnettendo e riconnettendo il tuo device al Mac e controllando se compare una finestra che richiede l'autorizzazione del dispositivo.
2. **Usa un altro Apple ID**: Prova ad utilizzare un altro Apple ID. Se necessario, puoi [creare un nuovo Apple ID](https://appleid.apple.com/account#!\&page=create) solo per SideStore gratuitamente.

#### Istruzioni per Windows

1. **Autorizza il dispositivo**: Dopo aver collegato il tuo dispositivo iOS al PC, assicurati di aver premuto "Autorizza" sia sul PC che sul dispositivo iOS. Puoi verificarlo in questo modo:
   - Aprendo iTunes e controllando se appare una finestra sul tuo dispositivo che chiede l'autorizzazione.
2. **Usa un altro Apple ID**: Prova ad utilizzare un altro Apple ID. Se necessario, puoi [creare un nuovo Apple ID](https://appleid.apple.com/account#!\&page=create) solo per SideStore gratuitamente.


## Problemi di Login

### SideStore si blocca o mostra un codice di errore durante il Login

Se SideStore si blocca o mostra codici di errore quando provi a loggarti, potrebbero esserci diversi problemi. Segui questi step per risolverli:

1. **Cambia Server Anisette:**
   La soluzione più comune è cambiare Server Anisette. I server anisette potrebbero avere downtime ogni tanto. Cambiare server di solito risolve il problema. Fai così:
   - Apri le impostazioni di SideStore.
   - Scorri fino a "Server Anisette".
   - Seleziona un altro server dalla lista.
   - Potresti dover provare diversi server della lista e trovare quello che funziona meglio per te.

2. **Hosta il tuo Server Anisette:**
   Se preferisci, puoi settare un tuo server Anisette personale. Puoi trovare istruzioni dettagliate [qui](/docs/advanced/anisette).

### Non ricevo il codice di verifica quando accedo con il mio Apple ID

Un altro problema comune durante il login è non ricevere il codice di verifica quando usi il tuo Apple ID con SideStore. Puoi risolvere il problema seguendo questi step:

**Per versioni iOS inferiori alla 18.1:**

1. Apri l'app "Impostazioni".
2. Tocca sul tuo nome in alto.
3. Naviga a "Accesso e Sicurezza".
4. Seleziona "Autenticazione a Due Fattori".
5. Seleziona "Ottieni codice di verifica".

**Per versioni iOS 18.1 e superiori:**

1. Visita [iCloud](https://www.icloud.com) sul browser.
2. Seleziona "Accedi".
3. Avrai due opzioni: "Accedi" e "Usa un altro account Apple".
   - Seleziona la seconda opzione: "Usa un altro account Apple".
4. Inserisci il tuo Apple ID e la password (non usare una passkey).
5. Apple ti invierà un codice di verifica.
   - Usa questo codice in SideStore per completare il processo di login.


## Non riesco a refreshare o installare app

### Risolvere errore No Wi-Fi o VPN

1. Attiva la modalità aereo e connettiti a un Wi-Fi stabile.
2. Assicurati che i domini Apple e il dominio del tuo server anisette non siano bloccati.
   - Disattiva qualsiasi server DNS che blocchi domini come `ocsp.apple.com`.
   - Disconnettiti dal Wi-Fi di scuola/lavoro, prova a connetterti ad una rete senza restrizioni.
3. Verifica che la VPN sia connessa in StosVPN.
4. Spegni e riaccendi StosVPN, poi aspetta qualche secondo in SideStore prima di riprovare il refresh.
5. [Reimporta il pairing file con iloader](../advanced/pairing-file).
